# Teme pentru proiecte de laborator

Ca o alternativă la activitatea de laborator (teme, răspunsuri etc.),
puteți realiza un proiect pe una dintre temele de mai jos.
Temele sînt gîndite fie ca o extindere a materiei de curs/seminar/laborator,
fie chiar cu capitole din materie, pe care studenții le pot prezenta în avans.

- Elemente de teoria informației: entropie, securitate perfectă;
- Numere pseudo-aleatorii și metode de producere;
- Un algoritm criptografic de prezentat scurt istoric, teorie matematică, aplicații (unde se folosește): RSA, SHA, AES/DES;
- Un program, serviciu sau protocol care folosește criptare de explicat și scris un mic ghid de utilizare -- separat sau implementat într-un serviciu (ex. Tor Browser, Proton): HTTPS, gpg, ssh;
- Funcții hash: proprietăți matematice, implementări, exemple (MD5, checksum);
- Exemple de atacuri: un caz cînd a fost spart un sistem și de explicat care părți de securitate au fost învinse;
- Protocolul HTTPS și semnături digitale: utilizări, beneficii, vulnerabilități;
- Blockchain: unde apare criptarea, ce algoritmi se folosesc?
- Serviciul TOR: unde apare criptarea, ce algoritmi se folosesc?
- Criptarea folosind curbe eliptice.

**Eseuri sau studii de caz**
- Cum vedeți viitorul criptării, dată fiind starea curentă, putere de calcul, Internet of Things, calculatoare cuantice etc. (*excluzînd IA*)?
- Despre impactul inteligenței artificiale în securitatea cibernetică: tehnic, social, științific. Prezentări generale sau 1-2 cazuri detaliate.
- Aplicații concrete ale inteligenței artificiale în securitate cibernetică: pentesting, threat modelling, phishing, scamming. Prezentări generale sau un caz detaliat.
- Vulnerabilități de securitate ale modelelor de inteligență artificială: prezentări generale sau un caz detaliat:
  + la nivel de client;
  + la nivel de server;
  + pentru modele locale.

## Observații și reguli:
- Toate temele sînt individuale sau de maximum 2 studenți.
- Poate fi aleasă aceeași temă de 2 ori, dar trebuie să discutăm încît conținutul să difere semnificativ.
- Proiectele pot să conțină atît parte teoretică (max. 5 pagini de istorie, criptografie, matematică), cît și practică (demo - de max. 10 min și/sau min. 100 linii de cod).
- Toate proiectele trebuie să conțină bibliografie, preferabil alcătuită nu doar din link-uri sau descrieri generice ca "Wikipedia".
- Studenții pot propune și alte teme, care trebuie să fie aprobate înainte de a începe lucrul;
- Pe parcursul semestrului, trebuie să prezentați progresul de cel puțin 2 ori;
- Studenții care aleg să facă un proiect, pot să nu participe la laborator și/sau să rezolve alte exerciții, cu excepția prezentărilor progresului. În particular, dacă toți studenții aleg proiect, laboratoarele se transformă în discuții despre temele alese, idei, progres, planuri etc.
