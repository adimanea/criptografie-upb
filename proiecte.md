# Teme pentru proiecte de laborator

Ca o alternativă la activitatea de laborator (teme, răspunsuri etc.),
puteți realiza un proiect pe una dintre temele de mai jos.
Temele sînt gîndite fie ca o extindere a materiei de curs/seminar/laborator,
fie chiar cu capitole din materie, pe care studenții le pot prezenta în avans.

- Elemente de teoria informației: entropie, securitate perfectă;
- Numere pseudo-aleatorii;
- Un algoritm criptografic de prezentat scurt istoric, teorie matematică, aplicații (unde se folosește): RSA, SHA, AES/DES;
- Un program, serviciu sau protocol care folosește criptare de explicat și scris un mic ghid de utilizare (cu exemple): HTTPS, gpg, ssh;
- Logaritmul discret și algoritmul Diffie-Hellman (explicații matematice și exemple);
- Funcții hash: proprietăți matematice, implementări, exemple (MD5, checksum);
- Exemple de atacuri: un caz cînd a fost spart un sistem și de explicat care părți de securitate au fost învinse;
- Protocolul HTTPS și semnături digitale: utilizări, beneficii, vulnerabilități;
- Prezentare generală a atacurilor și a modurilor de a le evita: forță brută, dicționar, inginerie socială, man in the middle;
- Eseu: Cum vedeți viitorul criptării, dată fiind starea curentă, putere de calcul, Internet of Things, calculatoare cuantice etc?
- Blockchain: unde apare criptarea, ce algoritmi se folosesc?
- Serviciul TOR: unde apare criptarea, ce algoritmi se folosesc?
- Criptarea folosind curbe eliptice.

## Observații și reguli:
- Toate temele sînt individuale sau de maximum 2 studenți;
- Nu poate fi aleasă aceeași temă de 2 ori în aceeași semigrupă. Dacă o temă este aleasă de 2 ori la nivel de grupă/serie, conținutul trebuie să fie semnificativ diferit;
- Proiectele trebuie să conțină atît parte teoretică (max. 5 pagini de istorie, criptografie, matematică), cît și practică (demo - de max. 10 min și/sau min. 100 linii de cod). Excepții: temele 1, 7, 10, 11 sînt exclusiv teoretice;
- Studenții pot propune și alte teme, care trebuie să fie aprobate înainte de a începe lucrul;
- Pe parcursul semestrului, trebuie să prezentați progresul de cel puțin 3 ori;
- Studenții care aleg să facă un proiect, pot să nu participe la laborator și/sau să rezolve alte exerciții, cu excepția prezentărilor progresului. În particular, dacă toți studenții aleg proiect, laboratoarele se transformă în discuții despre temele alese, idei, progres, planuri etc.
